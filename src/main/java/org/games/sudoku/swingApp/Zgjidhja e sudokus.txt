Ndertimi i zgjidhesit te Sudoku.

Objektet ne sudoku:
	1. Qelulat
		Nje qelule eshte kutia me e vogel ne sudoku. pra, ajo ku futet nje numer.
	2. Rreshtat e shkurte
		Nje rresht i shkurte eshte nje bashkesi prej tri qelulash te vendosura
		nje pas nje ne menyre horizontale. Qelula e pare ne nje rresht te shkurte
		duhet te jete e para, e katerta, ose e shtata ne nje rresht te matrices
		9X9 te Sudoku.
	3. Kolonat e Shkurta
		Nje kolone e shkurte eshte nje bashkesi prej tri qelulash te vendosura ne
		ne menyre vertikale. Qelula e pare ne nje kolone te shkurte duhet te jete
		e para, e katerta, apo e shtata ne nje kolone.
	4. Kutite e mesme (Meds, Medat, Medi)
		Nje kuti e mesme eshte nje matrice 3X3 brenda matrices 9X9 te Sudoku. Qelula
		e pare e nje kutie te mesme duhet te jete qelula 1,1 ose 4,1 ose 7,1 ose
		4,1 ose 4,4 ose 4,7 ose 7,1 ose 7,4 ose 7,7 brenda Sudokus.
	5. Rreshtat
		Secili rresht ne matricen e Sudoku
	6. Kolonat
		Secila kolone ne matricen e Sudoku
	7. Vete Sudoku

Gjate ndertimit te ketij aplikacioni, keta objekte jane emertuar ne anglisht.

Kujtojme qe, ne rastin e pergjithshem, Sudoku eshte i zgjidhur kur secila qelule ka nga nje
numer ne te. Ne me shume detaje, asnje rresht, kolone, apo kuti e mesme nuk guxon te kete
nje numer ne dy qelula te ndryshme te vetat.

Gjithsej jane dy menyra te percaktimit se cili numer duhet te vendoset ne nje qelule te caktuar:
	1. Nese mundesite (nje arrayliste) brenda nje qelule permbajne saktesisht nje numer,
		atehere ai numer duhet te jete ne ate qelule.
	2. Nese, brenda nje rreshti, kolone, apo kutie te mesme, ekziston vetem nje qelule
		qe guxon te permbaje nje numer te caktuar, atehere ai numer duhet te jete ne
		ate qelule.
Shpjegim.
	Me rastin e startimit te nje sudoku sesioni, ne ate moment kur secila qelule eshte
	e zbrazet, secila qelule mund te permbaje cilindo numer nga nje deri ne nente.
	Porsa te caktojme numrin qe nje qelule e permbane, atehere ky numer largohet nga
	mundesite brenda qelulave ne te njejtin rresht, kolone, apo kuti te mesme me kete qelule
	ne fjale. Duke vazhdu me caktimin e numrave qe gjenden ne qelula te ndryshme, numri
	i mundesive neper qelula per te cilat nuk dihet se cfare numri permbajne vazhdon te
	reduktohet. Ne ate moment qe numri i mundesive mbetet saktesisht nje per nje qelule,
	atehere konkludohet qe pikerisht ai numer duhet te vendoset ne ate qelule.

	Ne anen tjeter, secili numer duhet te jete saktesisht nje here ne nje rresht, kolone,
	apo kuti te mesme.

	Per te thjeshtu shpjegimin, po marrim shembullin e numrit 2 dhe rreshtit te pare. Tashme
	e percaktuam qe 2-shi mund te jete ne cilendo nga 9 qelulat ne rreshtin e pare. por,
	po supozojme se ne kutine e mesme te pare, pjese te se ciles jane tre qelulat e para,
	te rreshtit te pare, po vendoset dyshi ne cilendo nga qelulat e kesaj kutie jasht atyre
	tri qelulave qe i perkasin rreshtit te pare. Ne ate rast, numri dy ne rreshtin e pare,
	gjendet ne gjashte qelulat me indexe 1, 4 deri 1, 9. Duke vazhduar me vendosjen e dyshit, neper
	qelulat e tjera neper kutite e tjera te mesme arijme ne nje pike ku nje qelule e vetme brenda
	rreshtit te pare mund ta permbaje dyshin, dhe ne kete rast perfundojme se dyshi, brenda rreshtit
	te pare eshte pikerisht ne ate qelule. Njejte vlene edhe per kolona dhe kuti te mesme.

Tash qe e percaktuam menyren e vendimmarrjes per vendosjen e nje numri ne nje qelule, teresia
e asaj qe mbetet te kryhet per te zgjidhj nje Sudoku eshte eliminimi i numrave nga mundesite
e qelulave.

Per te kryer eliminimin e mundesive jane vijuar metodat ne vijim:
	1. Me rastin e vendosjes se nje numri ne nje qelule, mundesite e kesaj qelule jane
		fshire teresisht.
	2. Me rastin e klikimit te butonit 'Pastroji rreshtat' lexohet secila qelule ne Sudoku.
		Nese nje qelule permbane numer, atehere ai numer largohet nga mundesite e seciles
		qelule ne ate rresht.
		Me rastin e eliminimit te numrave nga mundesite e nje qelule kryhet verifikimi
		nese numri i mundesive eshte i limituar ne nje. Nese po, ai numer vendoset
		si 'fytyre' e asaj qelule.
	3. Me rastin e klikimit te butonit 'Pastroji kolonat' lexohet secila qelule ne Sudoku.
		Ne menyre te njejte si per 'Pastroji rreshtat', vazhdohet me eliminime te
		mundesive, verifikim nese mundesite jane te limitume ne nje numer te njejte.
	4. Me rastin e klikimit te butonit 'Pastroji medat' behet leximi i seciles qelule ne Sudoku.
		Ne menyre te njejte si per keto me siper, vlera e seciles qelule largohet nga
		mundesite e qelulave qe i perkasin te njejtave kutia te mesme sikur qelula ne fjale.

Kjo pra eshte pjesa e pare e algoritmit te zgjidhjes.
Pjesa e dyte vazhdon keshtu:
	Shqyrtohet secili numer ne secilin rresht, kolone, kuti te mesme.
	1. Nisim me numrin 1
	2. Shqyrtojme numrin ndaj secilit rresht.
	3. Nese brenda nje rreshti ekziston vetem nje qelule qe permbane 1-shin ne mundesite
		e veta, atehere 1-shi brenda ketij rreshti gjindet pikerisht ne ate qelule.
	4. Vzhdon keshtu per secilin numer deri ne 9.
	1000. E njejta pune behet per secilin numer ndaj seciles kolone, dhe ndaj seciles
	kuti te mesme.
		Per te bere kete shqyrtim 'numrash ndaj rreshtave' shfrytezohet butoni Rresht-numer.
		Per te bere kete shqyrtim 'numrash ndaj kolonave' shfrytezohet butoni Kolone-numer.
		Per te bere kete shqyrtim 'numrash ndaj kutive te mesme' shfrytezohet butoni Medi-numer.

Teresia e funksioneve te mesiperme eshte relativisht e fuqishme ne zgidhjen e sudokuve. Sidoqofte,
eshte nje numer i madh Sudokush qe mund te zgjidhen pa spekuluar lidhur me permbajtjen e nje qelule,
dhe te cilat kjo teresi nuk i zgjidh. Raste te tilla jane ato ku ne e dijme qe nje numer, brenda nje
kutie te mesme gjindet ne njeren nga dy-tri qelulat te vendosura ne nje rresht te shkurte, apo kolone
te shkurte, brenda kutise se mesme, por nuk e dijm se pikerisht ne cilen qelule.

Ne keto raste, fakti qe nje numer eshte brenda dy-tri qelulave ne nje rresht te shkurte (apo kolone
te shkurte) brenda nje kutie te mesme, nuk na tregon se pikerisht ku brenda asaj kutie te mesme
ky numer gjindet, por na ndihmon te reduktojme numrin e mundesive te qelulave qe jane ne te njejtin
rresht (kolone) me kete rresht te shkurte (kolone te shkurte), por ne kutite e mesme ne renditje
horizontale (vertikale) me kutine e mesme ne fjale. Sa per ilustrim, shih sa vijon:

resht i shkurt	     |resht i shkurt   	  |resht i shkurt      |

 ------ ------ ------ ------ ------ ------ ------ ------ ------
| dyshi diku ketu    |  2-sh ketu ska     | 2-sh ketu s'ka     |
 ------ ------ ------ ------ ------ ------ ------ ------ ------
|      |      |      |      |      |      |      |      |      |
 ------ ------ ------ ------ ------ ------ ------ ------ ------
|      |      |      |      |      |      |      |      |      |
 ------ ------ ------ ------ ------ ------ ------ ------ ------

Njejte vlene edhe per kolona pra.

Tani, me inkorporimin e kesajpjese, ky zgjidhes i sudokuve eshte shume me i fuqishem.

Kjo pjese e kerkimit te vlerave te qelulave te sudokuve eshte bere keshtu:
Kjartesimet:
	k1. ajo cfare po kerkojme pra eshte: numra qe brenda nje kutie te mesme mund te vendosen ne
		saktesisht nje rresht te shkurte, apo kolone te shkurte, brenda kesaj kutie te mesme.
	k2. mundesite e nje rreshti te shkurte, kolone te shkurte, barazojne unionin e mundesive
		te qelulave ne ate rresht te shkurte, kolone te shkurte.
	k3. secila kuti e mesme i ka tre rreshta te shkurte perbrenda vetes, si dhe tri kolona te shkurta.

Tani, vazhdon iterimi ne secilen kuti te mesme qe te percaktohet nese ka ndonje numer qe gjindet
ne saktesisht nje rresht te shkurte, kolone te shkurte, brenda kesaj kuti.

Per ta bere kete veprojme keshtu:
Le te jete P1 ArrayList qe mbane mundesite e rreshtit te pare te shkurte brenda kutise se mesme.
P2 mundesite per rreshtin e dyte te shkurte, dhe P3 per mundesite e rreshtit te dyte te shkurte
brenda kutise se mesme.

Tani, numrat qe mund te gjinden vetem ne njerin rresht te shkurte (kolone te shkurte) do te ruhen
ne nje ArrayList brenda rreshtit te shkurte dhe do te referohen me emrin probabilet.

Per te gjet probabilet e rreshtit te pare te shkurte veprojme keshtu:

probabilet1 = P1\(P2 U P3) (ku \ eshte veprimi i diferences se bashkesive, dhe U veprimi i unionit te
bashkesive)
probabilet2 = P2\(P1 U P3)
probabilet3 = P3\(P2 U P1)
Teresia e ketyre veprimeve kryhet me butonin Gjeji probabilet.

Pasi te jene gjete probabilet e nje rreshti te shkurte (kolone te shkurte), vlerat e ketyre probabileve
duhet te hiqen nga mundesite e qelulave ne rreshtat e shkurte (kolonat e shkurta) qe i perkasin te njejtit
rresht (kolone). per ta bere kete shfrytezojme butonat Rresht-probabil dhe Kolone-probabil.

PERDORIMI I ZGJIDHESIT TE SUDOKUS

Per perdorim te efektshem te ketij zgjidhesi duhet ndihme e njeriut ne renditjen e klikimit te butonave.
	PASI TE JENE FUTUR VLERAT QE E PERCAKTOJNE NJE SFIDE SUDOKU
	1. Fillohet me perdorimin e butonave Pastroji rreshtat, Pastroji kolonat, Pastroji Medat.
	2. Nese shtypja e ndonjerit nga keta butona rezulton ne percaktimin e fytyres se ndonjeres
		qelule, duhet te thirren keto butona perseri ne menyre qe vlerat e gjetura te perjashtohen
		nga mundesite e qelulave tjera.
		Vazhdojme me klikimin e ketyre butonave deri sa arijme ne nje pike ku asnjeria nga ta nuk
		ben percaktimin e vleres se ndonje qelule, ose deri sa te zgjidhet sudokuja.
	3. Me supozimin se kemi klikuar butonat me siper secilin se paku nga nje here, dhe asnjeri nuk ka
		bere percaktimin e fytyres se ndonjeres qelule, mund te vazhdojme me klikimin e vetem njerit
		nga butonet Rresht-numer, Kolone-Numer, apo Medi-numer.
	4. Nese klikimi i ndonjerit nga butonat e permendur ne fund te hapit 3 rezulton ne percaktimin e 
		fytyres se ndonjeres qelule, atehere kthehemi ne hapin 1.
	5. Nese shtypja e cilesdo nga gjashte butonat: Pastroji rreshtat, Pastroji kolonat, Pastroji medat,
		Rresht-numer, Kolone-numer, Medi-numer nuk rezulton ne percaktimin e fytyres se ndonje qelule,
		atehere vazhdojm me klikimin e butonit Gjeji probabilet (per te gjet probabilet) dhe me pas
		me klikimin e butonave Rresht-probabil dhe Kolone-probabil qe te kryhen eliminimet. Ketu fillojm
		prap nga e para.
	1000. Nese nuk respektohet algoritmi i mesiperm, ajo cfare mund te rezultoj eshte vendosja e nje numri
		te njejte brenda nje kutie te mesme, rreshti, apo kolone, gje qe nuk eshte e pranueshme.
	1001. Nese respektohet algoritmi i mesiperm, nje numer i madh i Sudokuve mund te zgjidhet. Ato qe nuk mund
		te zgjidhen kerkojne... nejse, kerkojne inkorporimin e asaj qe une po i referohem si spekulim.
		Shpresohet se e percaktojme nje kuti te mesme, rresht, apo kolone te ciles i mungojne saktesisht dy numra.
		Supozojme se njeri nga keta numra eshte fytyre e njeres nga keto dy qelula dhe shohim se a po e zgjidh kjo
		sudokun. Nese po, shume mire. Nese jo, e dijme qe numri tjeter eshte ne kete qelulen e perzgjedhun, dhe
		keshtu e zgjidhim sudokun.

PER FUND

Kete aplikacion e kam ndertu me shume qejf. Kjo pune mund te permiresohet shume duke inkorporu algoritmin e permendur
ne 1001, dhe pas inkorporimit te ketij algoritmi, besoj se te gjitha sudokut e mundshme do te zgjidheshin. Jam shume
konfident qe kjo qe tashme eshte ndertu i zgjidh te gjitha sudokut qe nuk kerkojne spekulim. Nese dikush gjen nje sudoku
qe nuk kerkon spekulim dhe qe ky aplikacion nuk e zgjidh, kisha pas shume qejf me u njoftu ne menyre qe me e mesu edhe nje
forme te percaktimit te fytyres se nje qelule pa spekulim.

Besoj qe tashme eshte e nenkuptueshme qe kjo pune eshte prone e perbashket, keshtu qe kush te deshiroj qysh te deshiroj
le ta shfrytezoj. Pershendetje!